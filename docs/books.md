# Książki

## [ LINQ to Objects w C# 4.0](https://helion.pl/ksiazki/linq-to-objects-w-c-4-0-troy-magennis,linobj.htm)
- Autor: **Troy Magennis**
- Wydawnictwo: **Helion**

![[Pasted image 20250523181125.png]]

Nie zrażajcie się wersją C# 4.0 — to najlepsza książka o LINQ, jaką miałem w rękach. To właśnie z niej uczyłem się LINQ, gdy po raz pierwszy pojawił się w C# i zrewolucjonizował sposób przetwarzania danych. Mimo upływu lat książka wciąż pozostaje aktualna i niezwykle wartościowa. Autor zaczyna od podstaw, a kończy na tworzeniu własnych operatorów. Dodatkowym atutem, który czyni ją wyjątkową, jest rozdział poświęcony **Parallel LINQ** — rzadko spotykany w innych publikacjach. To biały kruk na mojej półce — szkoda, że nie doczekała się wznowienia, bo kartki już pożółkły.

## [C# 8.0. Programowanie. Tworzenie aplikacji Windows, internetowych oraz biurowych](https://helion.pl/ksiazki/c-8-0-programowanie-tworzenie-aplikacji-windows-internetowych-oraz-biurowych-ian-griffiths,ch8pro.htm)

- Autor: **Ian Griffiths**
- Wydawnictwo: **Helion**
![[Pasted image 20250523181314.png]]

Nie zrażajcie się ani wersją C# 8.0, ani nieco marketingowym tytułem — to jedyna książka, która w tak poważny i dogłębny sposób omawia temat **Reactive Extensions**. Choć doczekała się kolejnych edycji, to właśnie w tej wersji znajdziecie wyczerpujący rozdział poświęcony programowaniu reaktywnemu — niestety, w nowszych wydaniach został on usunięty.

## [Programowanie równoległe i asynchroniczne w C# 5.0](https://helion.pl/ksiazki/programowanie-rownolegle-i-asynchroniczne-w-c-5-0-mateusz-warczak-jacek-matulewski-rafal-pawlaszek,proch5.htm)

- Atorzy: **Mateusz Warczak, Jacek Matulewski, Rafał Pawłaszek, Piotr Sybilski, Dawid Borycki**
- Wydawnictwo: **Helion**
![[Pasted image 20250523182253.png]]

To już nieco wiekowa pozycja, ale w całości poświęcona zagadnieniom przetwarzania równoległego. Książka ma nieco akademicki charakter — miejscami można natknąć się na obliczanie sumy szeregów. To praca zbiorowa, która momentami przypomina zbiór tematów doktorskich wrzuconych do jednego tomu. Struktura jest chaotyczna: jeden rozdział omawia **Reactive Extensions**, następny WPF, a za chwilę pojawia się temat CUDA. Można po nią sięgnąć, ale żeby coś z niej rzeczywiście wynieść, trzeba się nieźle postarać. Być może właśnie taki był zamysł autorów :)